"Cardiopatia" è il termine medico che indica una qualsiasi malattia di cuore.

Quali sono le Cardiopatie?
Sulla base della definizione appena fornita, quindi, sotto la voce cardiopatia rientrano:
Le coronaropatie,
Le aritmie cardiache,
I difetti cardiaci congeniti,
Le valvulopatie,
Le cardiomiopatie,
Le infezioni cardiache.

Coronaropatie
Una coronaropatia è una malattia del cuore dovuta a una sofferenza delle arterie coronarie.

Aritmie Cardiache
Un'aritmia cardiaca è un'alterazione del normale ritmo di battito del cuore.

Difetti Cardiaci Congeniti
Per difetto cardiaco congenito s'intende una malformazione anatomica del cuore presente fin dalla nascita.

Valvulopatie
Il termine "valvulopatia" indica qualsiasi anomalia strutturale e/o funzionale a carico di una delle quattro valvole cardiache.

Cardiomiopatie
Per "cardiomiopatia" s'intende qualsiasi patologia di cuore riconducibile a un'alterazione strutturale del miocardio, avente poi ripercussioni a livello funzionale.

Infezioni Cardiache
Batteri, virus, funghi e perfino parassiti possono aggredire il cuore e provocare delle infezioni, che a loro volta generano infiammazione.